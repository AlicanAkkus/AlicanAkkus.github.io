---
layout: post
title: hal-i cünunum
heading: hal-i cünunum
---

**16 June 2021 - 22:20**

_gönlümü nasıl köle ettin bunca kusura?_

~ shakespeare


**30 May 2021 - 17:30**

_gözlerine hastalıklı bir güzellik geldi_

_şimdi acı çeken yanınla bile alay ediyorsun_

~ c.ersoz


**07 May 2021 - 01:30**

_gülüp eğlenmeliydim,_

_su gibi akmalıydım şu yaşımda,_

_oysa ağır ağır düşünüyorum geleceği._

_kaç gecem daha böyle huzursuz geçecek?_

_beni felaketler değil düşünmek mahvedecek._

~ m.a.ersan


**13 February 2021 - 00:40**

_demedim dilimin ucuna gelen her ne ise_

_vay ki gençtim?_

_ölümle paslanmış buldum sesimi..._

~ ismet özel / münacaat


**27 January 2021 - 22:22**

_hoş sesinle bana bağır, hafiflesin yüküm ağır_

~ kafkef

**16 January 2021 - 00:00**

_odama ayak bastın, 40 yıllık beton çayır çimen şimdi_

~ nazım hikmet


**27 November 2020 - 21:30**

_sen bende neleri öpüyorsun bir bilsen_

_herkesin perde perde çekildiği bir akşam_

_siyah bir su gibi yollara akan_

_yalnızlığı öpüyorsun._

_ağzında eriklerin aceleci tadı_

_elleri bulut, gözleri ot bürümüş ekin tarlası_

_bir çocuğun düşlerine inen tokadı öpüyorsun._

_yağmur her zaman gökkuşağını getirmiyor_

_aralık kapılarda bekleyişin çarpıntısı_

_bir kadının eksildikçe ömrüme eklenen_

_uzun gecelerini, solgun gövdesini öpüyorsun._

_Uzak dağ köylerine vuran ay ışığı_

_sen bende, gözlerinin anne ışığıyla_

_bir solgunluktan doğan_

_kocaman bir çocuğu öpüyorsun._


~ şükrü erbaş 

**5 December 2020 - 12:30**

_yine bulutlar seyrini unutmuş_
        
_semaya baksana matem mi tutmuş?_
        
_gökte ne ay var ne de bir yıldız_
        
_her taraf karanlık ve de ıssız_
        

_sen yoksun diye, sen yoksun diye_
        
_her gün ağlıyorum sen yoksun diye_
        

_esen rüzgarın kesilmiş nefesi_
        
_coşkun dalgaların çıkmıyor sesi_
        
_bu ne sessizlik, bu ne durgunluk_
        
_doğan güneşe bak rengi soluk_
        

_sen yoksun diye, sen yoksun diye_
        
_her gün ağlıyorum sen yoksun diye_

~ fatih erkoç


**27 November 2020 - 21:30**

_sen bende neleri öpüyorsun bir bilsen_

_herkesin perde perde çekildiği bir akşam_

_siyah bir su gibi yollara akan_

_yalnızlığı öpüyorsun._

_ağzında eriklerin aceleci tadı_

_elleri bulut, gözleri ot bürümüş ekin tarlası_

_bir çocuğun düşlerine inen tokadı öpüyorsun._

_yağmur her zaman gökkuşağını getirmiyor_

_aralık kapılarda bekleyişin çarpıntısı_

_bir kadının eksildikçe ömrüme eklenen_

_uzun gecelerini, solgun gövdesini öpüyorsun._

_Uzak dağ köylerine vuran ay ışığı_

_sen bende, gözlerinin anne ışığıyla_

_bir solgunluktan doğan_

_kocaman bir çocuğu öpüyorsun._


~ şükrü erbaş 

**17 October 2020 - 23:02**

_hep seni düsünmek icin kimsenin yüzüne bakmadım._

~ orhan veli 

**30 Semptember 2020 - 22:55**

_oysa ki sen aradığım, bulduğumsun benim_

_oysa ki bu en güzeli kavuşmaların_

_bakma şimdi böyle kahırlı olduğuma_

_en mutlu şiirleri söyleyeceğim sana yarın_

~ ü.y.oğuzcan

**27 August 2020 - 20:55**

_denizin ortasında büyükçe bir adadayım_

_gencecik yaşımda geçmişin tasasındayım_

_duvarları taştan odada kendimle savaştayım_

_yüzümü solduranları öldürdüm, yastayım._

~ a.a

**16 August 2020 - 01:35**

_kalbim bir çiçektir, gündüzler ölgün;_

_gelin, gelin, onu açın geceler!_

_beni yâdelermiş gibi, bütün gün_

_ötün kulağımda, çın, çın, geceler!_


_geceler çekmeyin benimçin hüzün,_

_gelin siz, ruhumu tenimden süzün;_

_bırakın nâşımı yerde gündüzün,_

_gölgemi alın da kaçın geceler!_

~ g.ş

**25 July 2020 - 20:45**

_cennet bulmuş gibi bu sarayın içinde_

_ellerin saçlarımda ve başım dizinde_

~ c.s.tarancı


**8 July 2020 - 09:15**

_hep böyle çocuksu mu bakar senin gözlerin?_

_hep böyle içinde uzak bir ışık mı yanar?_

_bakışlarında beni dinlendiren bir şey var;_

_kıyısındaymış gibi en sakin denizlerin..._


_bir yelkenliyim şimdi ben senin limanında_

_fırtınalardan geldim sende dinleniyorum._

_bu huzur, bu sessizlik hiç bitmesin diyorum;_

_en eşsiz dakikalar sürsün senin yanında..._


_hiç yumma gözlerini, ışığın eksilmesin,_

_gündüzüm aydınlığım, ipek böceğim benim!_

_güz bahçemde açılmış o son çiçeğim benim!_


_yorgun kalbim seninle elem nedir bilmesin;_

_ayırma gözlerimden çocuksu gözlerini,_

_o sakin o yalansız, o kuytu gözlerini._

~ ü.y oğuzcan

---

**5 June 2020 - 01:20**

_aylar sonra ilk defa gözlerim bir işe yarayacak seni görerek._

~ f.kafka

---

**11 May 2020 - 00:20**

_daha iyi bir insan olmamı sağlayan en büyük nedenimsin._

~ a.akkus

---

**04 May 2020 - 17:45**

_bir insanın diğer bir insanı hemen hemen hiçbir şey yapmadan bu kadar mesut etmesi nasıl mümkün olabiliyordu?_
_ve ben bu anda başka hiçbir şey istemiyordum, dünyanın en zengin adamıydım.._

~ s.ali

---

**24 April 2020 - 04:00**


_güzel olan_

_her günü seninle tekrar tekrar yaşamak_

_erimek yarını olmayan zamanlarda_

_durdurmak bir yerde bütün saatleri_

_bütün kuralları kırıp parçalamak_

_sonra varmak o yerlere_

_mevsimlere dur demek_

_kar yağarken çiçek açtırmak ağaçlara_

_güneşi bir akşam saatinde tutup bırakmamak_

_sonra doldurmak ay ışığını kadehlere_

_delicesine içmek_

_ve unutabilmek her şeyi ansızın_

_sevmek seni en yücesiyle sevgilerin_

_birlikte geçmiş, gelecek bütün çağları aşmak_

_güzel olan_

_sevmek seni Tanrılar gibi_

_seninle Tanrılaşmak..._


_bir gün bu akan sele dur diyeceğim, göreceksin_

_ne bu şehir kalacak_

_ne bu duygusuz sürü_

_bu korkunç kalabalık_

_her vapur seni getirecek bana_

_bütün istasyonlarda seni bekleyeceğim_

_kapılar sana açılacak_

_senin için söylenecek şarkılar_

_şiirler senin için yazılacak_

_her evde bir resmin_

_her meydanda bir heykelin olacak_

_ve sen kimi gün bir rüzgar gibi_

_kimi gün denizler gibi, bulutlar gibi_

_kopup ötelerden, ötelerden_

_yalnız bana geleceksin_

_bir gün bu akan sele dur diyeceğim göreceksin._


_ben eskimeyen tek güzelliği sende gördüm_

_sende buldum erişilmez hazları_

_yanında sıyrıldım korkulardan, yalanlardan_

_duyguların en ölmezini sende duydum_

_susuzluğum dudaklarında dindi_

_yalnızlığım ellerinde_

_çoğu gün unuttum açlığımı_

_sende doydum.._


_i̇lk defa seninle bütünlendim, anlıyor musun_

_anladım yaşadığımı her nefes alışta_

_seninle geçtim bütün zamanlardan_

_seninle var oldum_

_eridim seninle bir sonsuz çalkanışta._


_boynunda bir yer vardır, ben bilirim_

_ne zaman oradan öpsem,_

_değişir gözlerinin rengi_

_yanar dudakların, terler avuçların_

_dökülür kapkara aydınlık gibi_

_omuzlarına saçların_

_gitgide artar kalbinin vuruşları_

_bir musiki halinde dünyamı doldurur_

_ansızın bütün sesler kesilir_

_zaman durur_

_bir baş dönmesi başlar o en yükseklerde_

_her gün seninle yeniden var oluruz_

_eriyip kaybolduğumuz yerde..._


_sesini duymadığım gün_

_yaşanmiş değil_

_açan çiçek değil_

_öten kuş değil_

_yüzünü görmediğim gün_

_i̇çimde yıldızlar sönük_

_güneşler güneş değil_

_seni sevmediğim gün_

_seni anmadığım gün_

_olacak iş değil.._


_her günüm seninle geçsin_

_o güneşe en yakın_

_kimsenin varamayacağı bir dağ başında_

_uçsuz bucaksız uzak denizlerde_

_i̇nsan ayağı değmemiş ormanlarda_

_uzaklarda, en uzaklarda_

_o gemilerin uğramadığı limanlarda_

_işığım ol, alınyazım ol benim_

_vatanım ol, evim ol_

_yeter ki bir ömür boyu benim ol_

_her günüm seninle geçsin.._

~ ü.y.oğuzcan

**14 April 2020 - 22:50**

_ben birini çok sevdim mi, adını kimseye söyleyemem._

_bir parçasını başkasına vermek gibi gelir bana._

~ o.wilde

**6 April 2020 - 22:15**

_zaman içinde bulunduğumuz an mıdır?_
_insan var olmak istediği anda mıdır?_

_istikbaldeki yıllar ile maziyi tahavvül mümkünse,_
_kabul eden aşık zarar da mıdır?_

_bir Leylânın Mecnûnuyam cânân ilinin canıdır,_
_bir dilberin meftunuyam bu can anın kurbânıdır._

_yürü, ey seyyah-ı avare yürü,_
_koymasın geçmiş gelecekten._

~ a.akkus

**15 March 2020 - 23:00**

_kalk güneşi uğurla, bir dağın kaburgasından yaratıldın sen._

---

**06 Feburary 2020 - 09:15**

_bir ezanla fısıldanmış en güzel isim; adın._

---


**13 Agustos 2019 - 21:45**

_saygım senin orospun olsun, kaygın benim aşkım._

~ kafkef

---

**04 Agustos 2019 - 11:30**

_gözlerin gözlerime değince, felaketim olurdu ağlardım._

~ a.ilhan

---


**29 Temmuz 2019 - 21:15**

_ismin yazılırken harfler ayrılmıyor birbirinden._

~ a.özyapıcı

---

**30 Haziran 2019 - 19:00**

_when you sit with a nice girl for two hours, it seems like two minutes; when you sit on a hot stove for two minutes, it seems like two hours. that's relativity._

~ a.einstein

---

**24 Haziran 2019 - 22:25**

_denizden yeni mi çıkmıştı, neydi;_

_saçları, dudakları deniz koktu sabaha kadar; yükselip alçalan göğsü deniz gibiydi._

_yoksuldu, biliyorum -ama boyna da yoksulluk sözü edilmez ya- kulağımın dibinde, yavaş yavaş, aşk türküleri söyledi._

_neler görmüş, neler öğrenmişti kim bilir. denizle boğaz boğaza geçen hayatında!_

_ağ yamamak, ağ atmak, ağ toplamak, olta yapmak, yem çıkarmak, kayık temizlemek..._

_dikenli balıkları hatırlatmak için elleri ellerime değdi._

_o gece gördüm, onun gözlerinde gördüm; gün ne güzel doğarmış meğer açık denizde!_

_onun saçları öğretti bana dalgayı; çalkalandım durdum rüyalar içinde._


~ orhan veli

---


**15 Haziran 2019 - 22:24**

_güzeldim de galiba bunu nasıl söylesem: eline sağlık tanrım leyla çok güzel olmuş_

_tanrım eline sağlık dünya da çok güzel olmuş_

_keşke biraz ölmesem._

~ ibrahim tenekeci

---

**06 Haziran 2019 - 22:50**

_anne bakışlarında kimi görüyorum_

_kime aidim kimin bu eylül_

_anne dua_

_anne güz_

_anne bahar_

_babamın gözlerinde_

_vardiya karası_

_kışımız çengelli bir iğneydi anne_

_güzümüz çengelli bir kız_

_anne diye kat kat katliam_

_gittim orada durmam_

~ kaf / kara kafile

---

**10 Mayıs 2019 - 15:45**

_ne vakit karşımda görsem_

_öldüreceğimden korkardım_


_sen kalkıp ona giderdin_


_hayırsızın biriydi fikrimce_

_güldü mü cenazeye benzerdi_

~ a.ilhan

---

**5 Mayıs 2019 - 22:00**

_çok gülen bir insan uzun süre devam etse gözlerinden yaş gelir. ağlayan insan bir süre sonra sinirden güldüğünü hisseder. 
hızlı giden arabanın tekerine baksanız ters dönüyor gibi hissedersiniz. haddini aşan her duygu zıttına dönüşür._ 
_haddinden fazla sevdin şimdi nefrete dönüştü.._

~ ses getiren basari

---

**30 Nisan 2019 - 23:10**

_ne kadar yakınınız olursa olsun, bir başkasının içinden geçenler daima bir meçhul olarak kalacaktır._

_bir yastıkta uyuyanlar bile birbirlerinin rüyalarını bilmezler._ 

~ ahmet hamdi tanpınar

---

**19 Nisan 2019 - 20:40**

_keder içlerden ve evlerden_

_kapı önlerine taşar_

_erken saatlerde ağrı neye tahvil edilir?_


_keder bilhassa kenar mahallelerde_

_işten eve yorgun dönen kızların_

_köprücük kemiklerinde boy verir_

_siz duymazsınız_

_onlarla ben hep bir ağızdan bağırırız_

_bizi parklar delirtti_

_bizi çam ağaçları_

_bizi atlar_

_bizi babamlar_

_bizi iddia kuponları_

_ganyan bayileri_

_güzel adamlar_

_güzel kadınlar_

_bizi patronlar_

_bizi tabiat_

_bizi devlet_

_bizi Allah bile_

_kollamadı, heyhat!_

_kim yüzümüze gülse bir şey zannediyoruz_

_aldanacağımızı bile bile_

_esasen aldanmak mesele değil de_

_bizi erken akşamlar delirtti_

_adam yerine koyulmalar_

_kozmik bar kahkahaları_

_inanılmaz şortlu ve yorgun garsonlar_

_kediler delirtti bizi_

_sokak aralarından tereddütle_

_önümüze fırlayan kediler_

_gece yarısı biten sigaralar delirtti bizi_

_beşiktaş ve tolga zengin_

_bir halt olmayacağını bile bile_

_kurduğumuz hayaller delirtti bizi_

_son aşk_

_son tramvay_

_son servis_

_ulan insan her şeye mi geç kalır?_

_bütün son otobüsler durağa yanaşırken mi kalkar?_

_neden bütün insanlardan umudunu kesmiş kadınlar_

_son otobüsün kalktığı anda kederle yüzümüze bakar?_

_keder bar içlerinden apartlara doğru savrulur_

_saldırır suratlara şehrin kiri ve öfkesi_

_biten gün gelecek günü hatırlatır ve ağlatır_

_budur ahir zamanlarda yaşamanın_

_esbab-ı mucibesi!_

~ ali lidar

---

**30 Mart 2019 - 14:30**

_saadet zamanı: avluya doğru oturmuşuz, sen ve ben_

_endamımız çift, sûretimiz çift, rûhumuz tek, sen ve ben_

_bulandıran palavralardan âzâde, gamsız bir keyif, sen ve ben_

_sen ve ben, ne sen varsın ne de ben, bir olmuşuz aşk elinden_

~ rumi

---

<iframe width="560" height="315" src="https://www.youtube.com/watch?v=-sgBn0Vhe1w" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

~ elena ledda - pesa

---
**16 Mart 2019 - 23:45**

_içimde ona karşı tarifi imkansız bir şevkat vardı. yatağında nasıl uzandığını, nasıl ağır ağır nefes aldığını, saçlarının yatağa nasıl serildiğini tasavvur ediyor ve hayatta bu manzarayı görmekten daha büyük bir saadet olamayacağını düşünüyordum._

~ sabahattin ali

---
**9 Mart 2019 - 17:45**

_gez ve kimseye söyleme; gerçek bir aşk hikayesi yaşa, kimseye söyleme. mutlu ol, kimseye söyleme; insanlar güzel şeyleri mahveder._

~ halil cibran

---
**26 şubat 2019 - 21:50**

_bir kadının yüzüne bakıp sarhoş olacağımı hiç düşünmemiştim._

~ jack london

---
**22 şubat 2019 - 23:15**

_insan tahammül edemeyeceğini zannettiği şeylere pek çabuk alışıyor ve katlanıyor._

~ sabahattin ali

---
**07 şubat 2019 - 22:05**

_üç de çocuğu vardı. celil abi öldü dediler. biz de öldük._

---
**04 şubat 2019 - 23:05**

_semtimizin bir tanesiydin müjgan._

_saçları sırtına kadar sırma sırma dökülür, elleri ufacık, gözleri dört defa lacivertti._

_ve de her ne hikmetse o da bana gönüllüydü._

---
**03 şubat 2019 - 17:56**

_ne kaldı bak ellerimde._

_biliyorum gülüyorsun._

_her adımımda derine._

_ölüyorum.._
  
~ hayko cepkin

---
**30 ocak 2019 - 22:17**

_gizlice düşündüğüm, fark edilmesinden korktuğum hakikat sen miydin?_

~ cahit zarifoğlu

---
**28 ocak 2019 - 22:20**

_"ben fena kız değilim, senin meyus olmayıp saadetin için hayatımı şimdi fedaya hazırım." diyorsun. aliye, bana böyle şeyler yazma..._

_sonra ben sana deli gibi aşık olurum. mektubundaki "beni istediğim kadar sevmezsen ölürüm” cümlesini belki elli defa okudum._ 

_ah aliye, seni isteyebileceğinden çok seveceğim._

_etrafın seni sıktığı zaman kitap oku… ben şimdiye kadar her şeyden çok kitaplarımı severdim. bundan sonra her şeyden çok seni seveceğim ve kitapları beraber seveceğiz. insan muhitin bayağı, manasız, soğuk tesirlerinden kurtulmak istediği zaman yalnız okumak fayda verir. bana en felaketli günlerimde kitaplarım arkadaş oldu fakat bu yetmiyor. şiirlerimde de gördün ki, kitaplara rağmen çok ıstırap çektim çünkü candan bir insanım yoktu. sen benim yarım kalan tarafımı ikmâl edeceksin. uzun, çok uzun şeyler yaz. seni hasretle kucaklarım benim birtanecik aliye'm._

_küçük resim öyle gözümü yumup bakacak gibi fena değildi. sen en fena resimde bile güzelsin aliye. sen her zaman herkesten güzelsin..._

~ sabahattin ali

---
**28 ocak 2019 - 12:38**

_kendinin bile ücrasında yaşayan, benim için gidecek yer ne kadar uzak olabilir?_

~ ismet özel

___
**14 ocak 2019 - 23:05**

_eğer yeryüzünde ki bütün elleri bir masanın üstüne koysalar, elini bulabilirdim onların içinden._

~ ali ural

___
**11 ocak 2019 - 22:20**

_özgürlüğü ve huzuru buldum meczupluğumda; yanlızlığın özgürlüğünü ve anlaşılmamış olmanın huzurunu._
  
_çünkü bizi anlayanlar içimizde bir şeye de egemen olurlar._

~ halil cibran / meczup

---
**31 aralık 2018 - 00:00**

_sen bana yeni yılsın her dakika._
  
_her dakika yeni bir yaşıma giriyorum._

---
**21 aralık 2018 - 23:15**

_aklımda hep canparem var_
  
_dakikamı yıllar anlar_

_geç kalamam pir'im bekler_

_ay efendim can efendim_

_düştüm dara bul efendim_

~ kaan boşnak

---
**15 aralık 2018 - 14:45**

_söyle gece saçlı kadın;_

_saçlarının rengini sevdandan mı,kaderden mi aldın?_

_hayatı milyona bölüp nasıl tek parça halinde nefes aldın?_

_aynaya sırtını dönüp kendine bu kaş çatmaların neden?_

_sevinçlerini, coşkularını hangi örümcek ağına kaptırdın?_

_kaç gece ölüm provasına cellatın kollarında yattın?_

**08 aralık 2018 - 22:05**

<iframe width="560" height="315" src="https://www.youtube.com/embed/p9cZ67MVmOM" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

~ kaan boşnak

---
**08 aralık 2018 - 16:30**

_bir aleme indim yalnız,_ 
_yerde toprak, gökte yıldız._ 
_bir yan susuz bir yan deniz._ 
_i̇ki el, bir baş verdiler,_ 
_bir çift göz ağlar da güler._ 
_dört bir yanda benim gibiler._ 
_doğru söz içinmiş diller,_ 
_i̇şte kalbin sev dediler._ 
_bana yalan söylediler,_ 
_bana yalan söylediler;_ 
_kaderden bahsetmediler._ 
_varsın böyle geçsin ömrüm,_ 
_neşeyle dolsun bari her günüm._ 
_hani benim sevdiklerim?_ 
_hani gönül verdiklerim?_ 
_hasret çeker, ben giderim._

---
**02 aralık 2018 - 18:30**

_insan eğer aşık olmazsa çabuk yaşlanır ve gençlik sefasını elden verir. eğer aklı olmazsa geç büyür ve çocukluk cehaletinde kalır_
_gereksiz aşk aklı alır ve gereksiz akıl aşkı yok eder. gereksiz akıl daima dünyayı düşünen akıldır ve gereksiz aşk allah'tan başkasını sevmektir._

~ ali rıza penahiyan

---
**28 kasım 2018 - 22:43**

_düşüncelerim hep onun etrafında dönüp dolaşıyordu._

~ sabahattin ali

---
**18 kasım 2018 - 18:38**

_bir kadının bize her şeyini verdiğini zannettiğimiz anda onun hakikatte bize hiçbir şey vermiş olmadığını görmek, bize en yakın olduğunu sandığımız sırada bizden, bütün mesafelerin ötesindeymiş kadar uzak bulunduğunu kabule mecbur olmak acı bir şey._

~ sabahattin ali

---
**12 kasım 2018 - 20:40**

_fil şirindir ama onca sineğin başını ezendir, bil!_
_ben humusla rahat uyurken, seni saracak kil, bil._

~ kafkef

---
**9 kasım 2018 - 21:15**

_demek ki insanlar birbirine ancak muayyen bir hadde kadar yaklaşabiliyorlar ve ondan sonra, daha fazla sokulmak için atılan her adım daha çok uzaklaştırıyor._

~ sabahattin ali

---
**20 ağustos 2017 - 17:30**

_ben ona sabah olamasam da dingin bir ikindi olayım istemişimdir._

~ şükrü erbaş

---
**23 mart 2017 - 21:50**

_gözler terk edilen şeylerle doludur._

~ lale müldür

---
**20 mart 2017 - 01:15**

_içine çekildiğim dünya, dışımda bıraktığım dünyadan öyle güzel, öyle gerçek ki._

~ nazan bekiroğlu

---
**7 kasım 2016 - 22:05**

<iframe width="560" height="315" src="https://www.youtube.com/embed/gAElM_w0vls" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

_neşeli müzikler besteleyemiyorum, ne yapsam insan olmanın hüznü çıkıyor ortaya, biz sizi eğlendiremeyiz, sadece eyleriz._

~ erkan oğur

---
**18 ekim 2016 - 16:30**

_gök çoğalınca,_

_göğe açılan göz kapanınca,_

_beni duyacak anlamayacaksın._

~ cahit zarifoğlu

---
**29 eylül 2016 - 08:30**

_bu çılgın eğlentinin karşıtı bir yürek, hangi kuşun sesinde dinlensin._

~ nilgün marmara

---
**16 eylül 2016 - 19:30**
<iframe width="560" height="315" src="https://www.youtube.com/embed/E0zY4t4BcdU" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

~ mehmet güreli - kimse bilmez

---
**6 eylül 2016 - 00:00**

_annem tanısa seni kesin çok severdi._

_bana kalırsa seni bütün dünya çok sever, ben de seni çok severim ama şu an konu bu değil._

~ ali lidar

---
**1 eylül 2016 - 00:00**
<iframe width="560" height="315" src="https://www.youtube.com/embed/1_0Ec694FNM" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

~ son feci bisiklet - bu kız

---
**13 ağustos 2016 - 13:30**

_ama şunu biliyorum ki o birbirine benzeyen günlerin içine sızan her şeyde biraz sen varsın._

~ ali lidar

---
**10 temmuz 2016 - 22:00**

_assuman: beni artık sevmiyorsun, öyle mi?_

_mükremin: ya seni seviyorum da, seni sevmeyi eskisi kadar sevemiyorum..
hani eskiden seni sevmenin, birbirimizi sevmenin, yeşil gevrek bir tadı vardı. seni güldürmenin lezzeti damağıma yerleşir, orada mutlu mesut yaşardı..  
yani bişey olduğu vakit, ilk bunu koşayım gideyim, assuman'a söyleyeyim tarzında bir haberci telaşı olurdu._

_assuman: şimdi n'oldu peki?_

_mükremin: bilmiyorum assuman, bilmiyorum.. kalbim bir kuyunun dibindeki suyun içinde nefes almaya çalışan bir gariban.yukarı tırmanmaya çalışıyor.. ama ne yapsın? kuyunun duvarları düz.. kuyunun duvarları ıslak.._

~ bir demet tiyatro

---
**10 haziran 2016 - 01:00**

<iframe width="560" height="315" src="https://www.youtube.com/embed/r-LCLmHhjwU" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

_ölsem ayıptır, sussam tehlikeli, çok sevmeli öyleyse, çok söylemeli._

---
**2 haziran 2016 - 22:00**

_halbuki ne kadar saf, temiz bir yüzü var._

~ sabahattin ali

---
**31 mayıs 2016 - 23:45**

<iframe width="560" height="315" src="https://www.youtube.com/embed/7odXfJnqT9U" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

_gözlerine baktım ise ki bakmışımdır._
_onlar bir denizi sezme derinliğindedir._

---
**16 mayıs 2016 - 21:15**

_yaşamın anlamı gece duyumsanır ve sorgulanır. kimse bunu öğle yemeği sırasında tartışmaz. yaşam gecenin konusudur._

~ gündüz vassaf

---
**11 mayıs 2016 - 00:05**

<iframe width="560" height="315" src="https://www.youtube.com/embed/jySSUCUbXLs" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

_vaktinde edilememiş sevgi sözieri, nefret zırhını kuşanır dönerken geri._

---
**7 mayıs 2016 - 00:35**

_hiç ayrılmayalım demek vardı fakat bu pek geniş manalı ve müphemdi. nasıl ayrılmayalım? bir yuva kuralım deseler bu da pek bayağı kaçacaktı._

~ sabahattin ali

---
**3 mayıs 2016 - 17:05**

_abbas_

_haydi abbas, vakit tamam;_

_akşam diyordun işte oldu akşam._

_kur bakalım çilingir soframızı;_

_dinsin artık bu kalb ağrısı._

_şu ağacın gölgesinde olsun;_

_tam kenarında havuzun._

_aya haber sal çıksın bu gece;_

_görünsün şöyle gönlümce._

_bas kırbacı sihirli seccadeye,_

_göster hükmettiğini mesafeye_

_ve zamana._

_katıp tozu dumana,_

_var git,_

_böyle ferman etti cahit,_

_al getir ilk sevgiliyi beşiktaş'tan;_

_yaşamak istiyorum gençliğimi yeni baştan._

~ cahit sıtkı tarancı

---
**30 nisan 2016 - 23:15**

_kulağında karanfil,_

_teninde tarçın,_

_gözlerinde göç var._

---
**27 nisan 2016 - 08:55**

_bulamayacağım bir şeyi daima arıyor gibiyim._

_nedir beni mesut edecek, ne gibi bir şeydir, onu da bilmiyorum._

~ leyla erbil

---
**19 nisan 2016 - 21:15**

_desem ki vakitlerden bir nisan akşamıdır, rüzgârların en ferahlatıcısı senden esiyor._

~ cahit sıtkı tarancı

---
**8 nisan 2016 - 00:25**

_önce sesin gelir aklıma, çaresiz kaldıkça hep seni düşünürüm._

~ turgut uyar

---
**3 nisan 2016 - 20:55**

_yatağına nasıl uzandığını, nasıl ağır ağır nefes aldığını tasavvur ediyor ve bunu görmekten daha büyük saadet olamayacağını düşünüyordum._

~ sabahattin ali

---
**2 nisan 2016 - 12:30**

_onunla beni, bizim iradelerimizin üstünde bir bağın bağladığına eminim._

~ sabahattin ali

---
**25 mart 2016 - 23:20**

_günah ki en güzel kadındır, sizler güzele kanan,_
_tabiatın şeytan olacaksa yılan doğursun anan!_

~ kafkef

---
**23 mart 2016 - 00:10**

_i. hem biz seninle hiç dans etmedik, değil mi?_

_ii. hayır etmedik_

_i. ben zaten dans etmekten fazla zevk almam, bazen dans ettiğim kimse hoşuma gider ve bu yüzden o sıkıntıya katlanırım._

_ii. bu iş için hoşuna gideceğimi tahmin etmem._

_i. ben de tahmin etmem. ama olsun, arkadaşlıkta fedakarlık lazımdır._

~ sabahattin ali / kürk mantolu madonna

---
**16 mart 2016 - 23:30**

_bir deniz gibisin resimlerde._

~ ahmet aslan

---
**15 mart 2016 - 21:33**

_ben seni severim sevmesine de toplum buna hazır değil_

_nükleer denemeler kyoto sözleşmesi küresel ısınma falan._

_belki sen çok küçüksün belki benim ruhum ölü_

_biraz nietzsche biraz kant kafan karışmış belki_

_parlıamanet'i de bozdular tutunacak dalımız mı kaldı?_

_pavyonda tanıdığım bilge bir pezevenk vardı!_

_kötü kitaplar okumak kötü yaşamak gibidir derdi._

_i̇yi kitaplar okudum bir boka yaramadı.._

_ben seni severim aslında da düzenim bozulur diye korkuyorum_

_durduk yere başımıza saçma sapan bir aşk çıkar_

_sinemaya gitmeye ele ele tutuşmaya falan kalkarız_

_i̇şin yoksa çiçek al,saç tara, parfüm sık._

_küsmesi,barışması,ayılması,bayılması_

_hatta eninde sonunda kaçınılmaz ayrılması_

_meyhanede tanıdığım gerzek bir filozof vardı!_

_güzel kadınlar insanın ömrünü uzatır derdi._

_bir sürü güzel kadın girdi hayatıma_

_hepsi ağzıma sıçtı.._

_ben seni severim belki de rabbim buna hazır değil._

_her şeyin güzelini sever o ideal birliktelikler ister_

_seninle benim yan yana oturacağımız çekyata_

_ne ilahi adalet sığar ne de diyalektik.._

_i̇çime çöreklenmiş sığ bir sığır var benim._

_ben seni severim sevmesine de_

_i̇ş çıkarmasana şimdi ne gerek var güzelim.._

~ ali lidar

---
**15 mart 2016 - 01:11**

_nasıl öfkelenmem düşündükçe memleketimi?_
_çırpınıyor ayakları altında, bir avuç hergelenin._

~ nazım hikmet

---
**12 mart 2015**

_büsbütün başka bir hayat, daha az gülünç ve daha çok manalı bir hayat istiyorum._
_belki bunu arayıp bulmak da mümkündür._

~ sabahattin ali

---
**12 mart 2015**

_kalbim ak da pak da desen yüzünden yansır pisliğin._

~ kafkef

---
**8 mart 2016**

_seni çok anıyorum ama aramıyorum._

_çünkü biz, birbirimizi acıdan öldürürüz._

~ ali lidar

---
**3 mart 2016**

_yalnızlık bir tarihtir, gök dediğin ise iki kuşun arası._

---
**29 şubat 2016**

_bir şeyin çaresi varsa tembellik yapma._

_bir şeyin çaresi yoksa üzüntü yapma._

~ said nursi(r.a)

---
**15 şubat 2016**

_şerle ulaşılan hayır, hayır değildir._

~ hazreti ali(kerramellahu vecheh)

---
**3 şubat 2016**

_siz garip bir insansınız dedi. konuşmuyor, sormuyorsunuz._

_fakat öyle bir haliniz var ki, her şeyi anlayabilirsiniz hissi veriyor._

~ sabahattin ali

---
**24 ocak 2016**

_yemek yemek üzerine ne düşünürsünüz bilmem ama kahvaltının mutlulukla bir ilgisi olmalı._

~ cemal süreya

---
**21 ocak 2016**

_suyu dinlemek gerek, ateş zaten içimizde._

~ ahmet telli

---
**23 aralık 2015**

_la rahate fid'dünya, illa fil ahire._
_(rahat dünyada değildir, ancak ahirettedir)_

---
**18 aralık 2015**

_içtiğimiz çay dans eden bir kadının ayak bilekleri gibidir._

~ sezai karakoç

---
**5 aralık 2015**

_sonuçta biz gönül adamıyız tabii._

_dağı severiz, taşı severiz, yeri gelir bir güvercine tutuluruz._

~ alican akkus

---
**28 kasım 2015**

_çocuğuna otomobil değil, bir şarkı, bir şiir bırak._

_aşağı mahallede gördüm, arabalar eskiyor._

~ ah muhsin ünlü

---
**23 kasım 2015**

_- ne çok şey biliyor bu insanlar olric?_

_+ herkes işine geleni biliyor efendimiz._

~ oğuz atay

---
**30 ekim 2015**

_sudo apt-get install happiness love respect peace._
~ alican akkus

---
**12 ekim 2015**

_++küfür;_

~ alican akkus

---
**11 ekim 2015**

_fil çoğalsın.. ebabilden umut kesilmez._

_firavun azsa da, nil'den umut kesilmez._

_zalimler ölmüyor diye yese kapılma._

_sabret hele.. azrailden umut kesilmez..._

~ abdurrahim karakoç

---
**29 eylül 2015**

_ölünceye kadar hep gülsem yine gülmekten bıkmayacak bir adamım._

~ sabahattin ali

---
**17 eylül 2015**

_siyah saç ak defterle geldin, ak saç siyah defterle gidiyorsun._

~ kafkef

---
**6 eylül 2015**

_doğrusu insan çok zalim, çok nankördür!_

~ ibrahim/34

---
**3 eylül 2015**

_hayatta hiçbir zaman kafamızdaki kadar harikulade şeyler olmayacağını henüz idrak etmemiştim._

~ sabahattin ali

---
**28 ağustos 2015**

_sonra gitgide hissizleşiyorsun azizim.?

_kimse ne muhabbet ehli, ne de yol arkadaşı gibi görünmüyor gözüne._

~ servet saygınoğlu

---
**10 ağustos 2015**

_ey iman edenler! yapmayacağınız şeyleri niçin söylüyorsunuz?_

~ saff/2

---
**6 ağustos 2015**

_i̇çimdeki sultanın yüzünü görmek ister gözlerim._

~ kafkef

---
**31 temmuz 2015**

_ak siyah saçları_

_düşmüş alnına_

_kaybolasım gelir_

_ateşte_

_dönmek ne mümkün_

_düştüm sevdana_

_ah yanasım gelir_

_ateşte_

_belki de yoktur_

_sonumuz_

_hasretle bitecek_

_yolumuz_

_aman efendim_

_canım efendim_

_konuş biraz_

_aman efendim_

_canım efendim_

_sarıl biraz_

_sev biraz_

_akşam çöküyor_

_dağların üstüne_

_çaresizliğimse_

_yüreğime_

_bırak seveyim seni_

_sadece bir gece_

_seher vakti bitsin_

_gizlice_

_sessizce_

~ birsen tezer

---
**23 temmuz 2015**

_i̇nsanların en zayıf tarafları, sormadan, araştırmadan, düşünmeden, kafalarını patlatmadan inanmak hususundaki hayret verici temayülleridir._

~ sabahattin ali

---
**22 temmuz 2015**

_bilmediğin şeyler hakkında konuşmayı ve üzerine düşmediği halde söz söylemeyi terk et._

~ hz. ali(r.a)

---
**21 temmuz 2015**

_i̇yiliğin ödülü, iyilikten başka nedir ki?_

~ rahman/60

---
**15 temmuz 2015**

_müthiş bir gevşeklik içindeyim, üşeniyorum._

_sürüklenip gidiyorum._

~ sabahattin ali

---
**5 temmuz 2015**

_bir şeyin çaresi varsa tembellik yapma._

_bir şeyin çaresi yoksa üzüntü yapma._

~ said nursi(r.a)

---
**13 haziran 2015**

_neydi bu içinden çıkılmaz meseleler?_

_neydi bu mavi göğe veya sevgili bir yüze bakmayı zevk olmaktan çıkaran hisler ve üzüntüler?_

~ sabahattin ali

---
**29 mayıs 2015**

_şu kalabalığın içerisine gözüm kapalı karışsam, bir kuvvet beni muhakkak hiç şaşırtmadan doğruca ona götürecektir._

~ sabahattin ali

---
**10 mayıs 2015**

_i̇nsanın en birinci üstadı ve tesirli muallimi onun validesidir._

~ bediuzzaman(r.a)

---
**8 mayıs 2015**

_gelmesi muhakkak olan her şey uzak da olsa yakındır._

~ hz.muhammed(s.a.v)

---
**30 nisan 2015**

_hiçbir süs ve makyaj bir kadını, analık sevgisi kadar güzelleştiremez._

~ emile brochvogel

---
**20 nisan 2015**

_allah'ım! recep ve şaban ayını bize bereketli kıl ve bizi ramazan'a kavuştur._

~ hz.muhammed (s.a.v.)

---
**30 mart 2015**

_i̇htiyacımız olan esaslı ve soylu bir öfke._

~ nuri pakdil

---
**19 mart 2015**

_uzun mesafelere ulaşmak, yakın mesafeleri aşmakla mümkündür._

~ i̇mam gazâlî

---
**19 mart 2015**

_her an karanlığını giyinecek gibisin._

~ cahit zarifoğlu

---
**8 mart 2015**

_bize ağır gelen kendimiziz._

~ cahit zarifoğlu

---
**4 mart 2015**

_i̇nsanlık ince işçilik ister._

~ i̇brahim tenekeci

---
**2 mart 2015**

_üç kez öfkelendiği halde sana kötü söz söylemeyen dostu, kaybetme!_

~ câfer-i sadık(k.s)

---
**15 şubat 2015**

_kadınların gülümsemediği bir ülkenin, erkekleri cesur olamaz._

~ murat menteş

---
**10 şubat 2015**

_i̇lk işim. tübitak/gebze/martek/32bit bilgisayar hizmetleri. allah utandırmasın._

~ alican akkus

---
**8 şubat 2015**

_sorumluluğunu taşıyabileceğin düşüncenin insanı ol._

~ ahmet hamdi tanpınar

---
**4 şubat 2015**

_sana allah'ı hatırlatacak bir arkadaş bulunca ona sımsıkı sarıl, ondan ayrılma, onu küçümseme onu kendin için bir devlet bil... böyle kimseler mü'min için bir ganimettir._

~ i̇mam gazali

---
**4 şubat 2015**

_bu dünya soğuk. rüzgar genelde ters yöne eser._

_limon ağaçları kurur. bahaneler hep hazır._

_güzel günler çabuk geçer._

~ cahit zarifoğlu

---
**31 aralık 2014**

_'yılbaşının sence hiçbir hususiyeti yok mudur?' diye sordum._

_'hayır' dedi. senenin diğer günlerinden ne farkı var sanki?_

_tabiat onu her hangi bir şekilde ayırmış mı? ömrümüzden bir sene geçtiğini göstermesi bile o kadar mühim değil; çünkü ömrümüzü senelere ayırmak da insanların uydurması._

_i̇nsan ömrü doğumdan ölüme uzanan tek bir yoldan ibarettir ve bunun üzerinde yapılan her türlü taksimat sunidir..''</p>_

~ sabahattin ali

---
**23 aralık 2014**

_hayat, eli sopalı bir öğretmen._

~ kafkef

---
**17 aralık 2014**

_şu küçücük kalpte nice hakkın yüklü._

~ cahit zarifoğlu

---
**10 aralık 2014**

_çay içerek bile mutlu olmayı başarmalı insan._

~ prof. dr. nevzat tarhan

---
**18 kasım 2014**

_hadi göğe bakalım._

~ turgut uyar

---
**3 kasım 2014**

_bir kez kaçar uçurtman, sonra gökyüzüne küser insan._

~ hermann hesse

---
**30 ekim 2014**

_allah'ın sevgisine erişeceğin yerlerde bulunmak, hayatın değerini bilmektir._

~ i̇bn ataullah el- i̇skenderî

---
**25 ekim 2014**

_scala is also a functional language in the sense that every function is a value and because every value is an object so ultimately every function is an object._

---
**23 ekim 2014**

_aylar sonra ilk defa gözlerim bir işe yarayacak seni görerek._

~ franz kafka

---
**18 ekim 2014**

_"beni görmedikleri halde bana iman eden kardeşlerimi görmeyi çok isterdim."_

~ hz.muhammed(s.a.v)

---
**17 ekim 2014**

_“eğer siz, benim bildiklerimi bilseydiniz, mutlaka az güler, çok ağlardınız.”_

~ hadis-i şerif

---
**7 ekim 2014**

_i̇nsanı insan yapan duyguların ilkidir aşk._

_bir kişiyi seven, bütün insanları sever._

~ necati cumalı

---
**5 ekim 2014**

_acaba bunlar neden yaşıyorlar? yaşamakta ne buluyorlar?_

_hangi mantık, hangi hikmet bunların yeryüzünde dolaşıp nefes almalarını emrediyor?_

~ sabahattin ali

---
**1 ekim 2014**

_her nasip için ayrı bir rahmet şekillenir._

~ cahit zarifoğlu

---
**17 eylül 2014**

_ve giderek bütün gençleri saran bir gırgır furyası, bir gevezelik, malayanilik, bir seviyesizlik.._

~ cahit zarifoğlu

---
**14 eylül 2014**

_...rabbini hamd ile tesbih et. güneşin doğuşundan önce de , batışından sonra da , gece saatlerinde de , gündüzün etrafında da.. tâ ki rızaya eresin._

~ taha, 130

---
**9 eylül 2014**

_sen hep gül,_

_öylece kal ,_

_i̇zlemek seni ,_

_düşlerin en güzeli._

~ cahit zarifoğlu

---
**30 ağustos 2014**

_i̇nsanların çoğu bilmezler; " hiçbir aşk yoktur ki allah’ın rızası olmadan bir anlam ifade etsin.. "_

~ kurtuluş aybirdi

---
**29 ağustos 2014**

_kibir taşıyan kafada akla rastlayamazsınız._

~ ahmet i̇bni hanbel(r.a)

---
**20 ağustos 2014**

_unutma, problemler küçük insanlarin şevkini kırar, büyük insanların ise azmini arttırır._

~ zübeyir gündüzalp

---
**29 temmuz 2014**

_dertle anlaş deva bul,üzüntü kalbi sömürür._

~ kafkef

---
**6 temmuz 2014**

_..."sırdır ki gizli gerektir, sevgilinin adını dile düşürmek hakikatte ayıptır.
kays bir dağ delisi gibi davrandı, gitti sahralarda çöllerde aşkımız ona buna anlattı, ben kimseciklerle paylaşmadım onun sevgisini, içimde büyüttüm, büyüttüm, büyüttüm...
budur ki benim onu daha çok sevdiğime delildir.“_

~ iskender pala

---
**30 haziran 2014**

_sevmeyi bilen adamlara acı çektirmeyin,
sonra şiir yazıyorlar, hepimiz dertleniyoruz._
~ serdar tuncer

---
**4 haziran 2014**

_eğer c++ dilinin gereğinden fazla kamaşık olmadığını düşünüyorsanız bana " protected abstract virtual base pure virtual private destructor" ın ne olduğunu söyleyin._

~ tom cargill.
